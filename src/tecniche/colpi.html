<div class="content">
    <h1>Colpi</h1>
    <br />
    <p>I colpi sono, insieme agli spostamenti del giocatore, uno dei due elementi fondamentali del tennistavolo e sono
        stati
        classificati da molti studi sulla tecnica del gioco. Possono essere divisi come segue:</p>
    <br />
    <ul>
        <li><span class="box border border-primary"
                style="width:200px; height: 200px; display: block; float: left;">&nbsp;</span>
            <strong>Servizio o battuta</strong>: &egrave; il colpo che mette in gioco la pallina e sicuramente uno dei
            fondamentali pi&ugrave; importanti del tennistavolo. Fino al secolo scorso, l'aspetto pi&ugrave;
            probabilmente
            importante del servizio era l'abilit&agrave; del giocatore che serviva a nascondere il colpo agli occhi
            dell'avversario, in modo tale da impedirgli di intuire che giro avesse la pallina durante lo scambio. L'ITTF
            ha
            per&ograve; proibito questa pratica perché gli scambi si interrompevano troppo spesso ancora prima di
            iniziare,
            sbagliando il ricevente la risposta alla battuta, e il gioco risultava noioso. Con le regole attuali
            &egrave;
            pi&ugrave; difficile ottenere il punto su battuta, ma questa resta un colpo di fondamentale importanza
            tattica,
            in quanto su essa si basa l'intero scambio che ne segue.
        </li>
        <li><strong>Scambio, o drive</strong>: &egrave; il colpo che punta a lanciare la pallina nel campo avversario
            senza
            imprimergli effetto, o al limite conferendogli un leggero effetto superiore. &egrave; il primo fondamentale
            tecnico che viene insegnato ai nuovi giocatori, che devono imparare a padroneggiarlo bene prima di poter
            progredire. &egrave; infatti una base necessaria per apprendere altri colpi pi&ugrave; complessi, come il
            topspin.</li>
        <li><strong>Palleggio, o push</strong>: &egrave; il colpo che imprime alla palla un giro inferiore. Si tratta di
            un
            importante fondamentale ed &egrave; uno dei primi colpi che vengono insegnati ai nuovi giocatori. &egrave;
            un
            colpo di difesa e serve a controllare la pallina, ma pu&ograve; essere utile a preparare un colpo d'attacco,
            come il topspin.</li>
        <li><strong>Difesa tagliata o chop</strong>: &egrave; il colpo tagliato effettuato da lontano dal tavolo,
            diverso
            dal normale palleggio sia per la tecnica che per l'utilizzo tattico. &egrave; efficace infatti anche per
            rispondere al topspin, ma non pu&ograve; prescindere da un gioco di difesa piuttosto passivo e contrario
            all'attacco sul tavolo, che invece ha storicamente avuto il sopravvento negli ultimi anni, avvantaggiato da
            nuovi materiali che hanno molto accelerato il gioco.</li>
        <li><strong>Topspin, abbreviato top</strong>: &egrave; considerato il colpo pi&ugrave; importante perché
            &egrave;
            l'unico che pu&ograve; essere usato per attaccare tutte le palline. &egrave; stato inventato negli anni '50
            in
            Giappone grazie all'introduzione di nuovi rivestimenti per la racchetta in gommapiuma ed ha segnato una
            svolta
            nell'evoluzione del tennistavolo. Il topspin di rovescio, in particolare, &egrave; storicamente molto
            posteriore
            a quello di diritto ed &egrave; stato per un certo periodo esclusiva dei giocatori occidentali, mentre
            quelli
            orientali cercavano esclusivamente l'attacco di diritto.</li>
        <li><strong>Blocco o block</strong>: &egrave; un colpo di risposta al topspin e si esegue come uno scambio,
            colpendo
            la pallina appena dopo che &egrave; rimbalzata, senza modificarne il giro. Pu&ograve; essere attivo (o
            spinto)
            se respinge la pallina nel campo avversario aggiungendogli velocit&agrave;, oppure passivo se si limita a
            sfruttare la sola energia del top per respingere la pallina, smorzandone la velocit&agrave;. A livello
            internazionale per&ograve;, il blocco &egrave; considerato comunque un colpo troppo passivo e al suo posto
            &egrave; usato sempre il contro-top.</li>
        <li><strong>Topspin contro topspin abbreviato contro-top</strong>: Si tratta del topspin eseguito in risposta a
            un
            top avversario. &egrave; necessario per un attaccante riuscire a padroneggiare questo colpo, tra i
            pi&ugrave;
            difficili in assoluto, per poter ribaltare il gioco nel caso il suo avversario riesca a portarsi in attacco
            prima di lui.</li>
        <li><strong>Flip o flik</strong>: &egrave; il colpo che si utilizza per attaccare una palla bassa e corta. Si
            tratta
            in pratica di un top sul tavolo.</li>
        <li><strong>Schiacciata, o smash</strong>: &egrave; il colpo che punta tutto sulla velocit&agrave; ed &egrave;
            fattibile soprattutto sulle palle alte. Il metodo corretto di eseguirlo &egrave; colpire la palla come in
            uno
            scambio di diritto (mai di rovescio) con la racchetta all'altezza della spalla.</li>
        <li><strong>Difesa alta o lob</strong>: &egrave; il colpo che, effettuato lontano dal tavolo, serve a rispondere
            a
            una serie di schiacciate o a un top particolarmente efficace. Si colpisce la palla quando &egrave;
            rallentata e
            ormai &egrave; bassa e la si spinge pi&ugrave; in alto e pi&ugrave; lunga possibile, in modo da rendere meno
            efficace l'attacco avversario e da poter contrattaccare al colpo seguente.</li>
    </ul>